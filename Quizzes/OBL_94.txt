             Обласна олімпіада з інформатики - 1994 рік
                       1 тур, 30 січня 1994 р.
               1.Нова історія одного міста (30 балів)
     Новий градоначальник  міста  Глупова  вирішив з метою поповнення
бюджету та економії пального провести компанії боротьби з лівим  ухи-
лом та лівими рейсами. Для цього він заборонив водіям виконувати ліві
повороти, встановивши штраф за кожен поворот наліво в розмірі 1 міль-
йон та  наказавши  встановити  систему  тотального  стеження за авто-
мобілями, яка слідкує за кожним автомобілем і заносить його координа-
ти в пам`ять комп`ютера на початку та в кінці руху,  а також в ті мо-
менти, коли він виконує будь-який поворот.  Від важкого минулого Глу-
пову лишилися  вулиці,  що можуть перетинатися під будь-якими кутами.
Рух у зворотньому напрямку градоначальник не заборонив.
     ЗАВДАННЯ: написати програму,  що для заданої послідовності коор-
динат автомобіля обчислює штраф водія.
                           ТЕХНІЧНІ УМОВИ:
     1.Імена файлів програми, вхідних та вихідних даних -FEE.
     2.Кожен тест - послідовність пар координат для одного водія.
       Кожна пара координат (дійсних чисел) міститься в окремому ряд-
ку.
     3.Сумарний штраф для кожного теста (водія) в  мільйонах  (без  6
нулів) записується в окремому рядку.
       В кінці треба вивести суму штрафів всіх водіїв.
     
     2.ОБРОБКА ФОТОГРАФІЙ З КОСМОСУ (70 балів)
     Комп`ютер перетворив фотографію частини поверхні планети,  зроб-
лену з космічного апарата, в двомірну таблицю Map[1:M, 1:N], елементи
якої - цифри 0 (суша) та 1 (вода).
     Є 4 типи поверхні суші (материк,  острів, півострів та берег) та
три типи  поверхні води (море,  озеро та затока).  Тип кожної клітини
можна визначити в залежності від того,  до яких типів було однозначно
віднесено раніше  деякі  з чотирьох сусідніх по вертикалі та горизон-
талі клітин:
     Тип 2 - материк-клітина суші, оточена чотирма клітинами суші.
     Тип 3 - острів-клітина суші, оточена чотирма клітинами води.
     Тип 4 - півострів-клітина суші,  що має 3 сусідніх клітини води,
             або 2 сусідніх клітини води та >=1  клітини  півострова,
             або 1 сусідню клітину води та >=2 клітин півострова,
     Тип 5 - берег-клітина суші, що не належить до типів 2-4.
     Тип 6 - море-клітина води, що має хоча б одну сусідню клітину моря.
     Тип 7 - затока-клітина моря,  що має 2 або  3  сусідніх  клітини
             суші,
             або 4 сусідні клітини затоки,
             або 1 сусідню клітину суші та не менше 2 клітин затоки.
     Тип 8 - озеро-клітина води, що не належить до типів 6, 7.
     Вважається, що дві клітини типу 4 належать до одного півострова,
якщо між ними можна пройти по суші,  переходячи на  сусідні  клітини
типу 4 по горизонталі або вертикалі.  Таким же чином дві клітини типу
7 належать до однієї затоки,  якщо між ними можна проплисти  по воді,
перепливаючи на  сусідні клітини типу 7 по горизонталі або вертикалі.
Дві клітини типу 8 належать до одного  озера,  якщо  між  ними  можна
проплисти по воді, перепливаючи на сусідню клітину типу 8 по горизон-
талі або вертикалі.
     Крайні рядки та стовпчики таблиці займає море.
     ЗАВДАННЯ: написати програму, що для заданої таблиці-карти:
     1. Визначить номер типу кожної її клітини.
     2. Обчислить кількості островів, півостровів, озер та заток на карті.

                     ТЕХНІЧНІ УМОВИ:
1. Імена файлів програми, вхідних та вихідних даних - MAP.
2. Кожна "фотографія" в файлі має таку структуру:
   - в першому рядку - число М, кількість рядків в таблиці MAP,
   - в другому рядку - число N, кількість стовпчиків в таблиці МАР,
   - в кожному з наступних  М рядків - N цифр відповідного рядка таблиць.
3. Результат для кожної "фотографії " повинен складатися з:
   - номера фотографії в окремому рядку;
   - М рядків, у кожному з яких має міститися N цифр (без пропусків),
     що позначають тип поверхні планети у відповідних клітинах; та
   - 4 рядки з кількостями півостровів, островів, озер та заток.

   Сусідні фотографії відокремлюйте порожнім рядком.
4. Програма повинна обробляти таблиці для 1 < M <= 20, 1 < N <= 40.





     
